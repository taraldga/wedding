# Bryllupsreise

For å feire vårt nyinngåtte ekteskap er biletter bestillt til fantastiske Mauritius. På de sandfylte strendene håper vi på å finne roen og slappe av i 14 dager etter bryllupet. Eller så lenge Tarald klarer å sitte stille, som er hovedgrunnen til at vi reiser til Mauritius og ikke andre praktfulle lokasjoner som Seychellene. Når kløen i kroppen til den nybakte ektemannen blir for stor har Mauritius uendelig med eventyrmuligheter, både på vann og på land. 

## Reisen

Vi reiser først til kjente trakter og med kjente verter. Vårt valgte selskap er Air France som skal ta oss trygt ned til Mauritius gjennom Charles De Gaulles flyplass nord for Paris. Her fyller vi sekkene med croissant og makroner før flyturen går direkte videre til Mauritius. På vei tilbake har vi bestilt 1 time overlay og satser på at fransk effektivitet sørger for at vi mister flyet og får oss en natt i Paris.

## Oppholdet

<img src="/img/bryllupsreise/mauritius.png" style="max-height: 500px;" />


### Grand Baye og bylivet

Etter vi har landet på Mauritius hopper vi i leiebilen vi har fått i bryllupsgave av Mor/Svigermor Evy-June og kjører nordover mot Grand Baie. Her venter noen dager på det fantastiske hotellet [Veranda Grand Baie Hotel & Spa](https://veranda-resorts.com/en/mauritius-hotel-veranda-grand-baie) som blir vår basestasjon mens vi skal farte rundt i storbyen Port Lois og ellers være skikkelige turister i området rundt Grand Baye.

<img src="/img/bryllupsreise/veranda-grand-baie-pool.webp" style="max-height: 300px;" />

### Igloer på Ile aux Cerfs

Videre går turen til den lille øyen utenfor øyen, Ile aux Cerfs. Her skal vi ha et litt mer rolig opphold på en lokasjon som tilbyr soving "under åpen himmel" i gjennomsiktige igloer. Ta en kikk selv, det ser helt sinnsykt kult ut: [bubble lodge](http://pano.thibaut-loubere.com/visites/Ile_Maurice/Bubble_Lodge/). Her blir det maksimal avslapping, men kanskje vi våger oss på en tur ut på den prisvinnende golfbanen for å se om vi kan lære oss den edle sporten?

<img src="/img/bryllupsreise/cerfs_golf.jpg" style="max-height: 300px;" />

### Endelig i fjellene

Når vi har fått hatt noen rolige dager på strandet fyker vi opp i fjellene og skal på i villaene til [Chalets Chamarel](https://searesortshotels.com/chaletschamarel/) bak den fantastisk fotogene halvøyen Le Morne. Her skal vi ha litt utflukter i fjellet, både til fots og kanskje på kjøretøy og tilbringe noen dager med forskjellige aktiviteter som via ferrata og zipline. 

<img src="/img/bryllupsreise/chalets-chamarel.jpg" style="max-height: 300px;" />


### En rolig avslutning på Le Morne

Slitne og gode etter aktivitet i fjellet tar vi turen tilbake til kysten og avslutter oppholdet vårt på Le Morne hvor vi skal bo på Dinarobin Beachcomber Golf Resort & Spa. Her skal vi nyte late dager og tilbringe tiden i hverandres selskap. 

<img src="/img/bryllupsreise/dinarobin.jpg" style="max-height: 300px;" />

